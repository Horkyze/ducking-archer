
		<section id="content">
			<h1>Recenzia smartfónu Sony Ericsson Xperia X8</h1>
			<article>
				<img src="x8pic.jpg" alt="x8" align="left" width="100" height="150">
				<b>Zakladné parametre:</b><br />
				konštrukcia: klasická s dotykovým displejom,<br />
				OS: povodne Android 1.6 Donut, neskor Android 2.1 Eclair, teraz custom os Android 2.3.7 GingerKC<br />
				procesor: 600 MHz,<br />
				<br />
				frekvencie: GSM 850 / 900 / 1800 / 1900 MHz + UMTS + HSDPA + HSUPA,<br />
				rozmery: 99 x 54 x 15 mm,<br />
				hmotnosť: 104 gramov (zistená: 105 gramov),<br />
				displej: aktívny, dotykový (kapacitný), TFT 16 777 216 farieb, 320 x 480 b., 42 x 63 mm, uhlopriečka 3'', aktívny pohotovostný režim,<br />
				fotoaparát: 3,2 Mpix, záznam videí (640 x 480 b., 30 fps),<br />
				pamäť: 128 MB + 2 GB microSDHC (do 16 GB),<br />
				správy: SMS, MMS, e-mail,<br />
				globálny prenos dát: GPRS, EDGE, UMTS, HSDPA, HSUPA,<br />
				lokálny prenos dát: Bluetooth 2.1 + EDR, kábel (microUSB), mass storage, Wi-Fi,<br />
				hudba: MP3/AAC prehrávač, 3,5 mm jack, FM rádio (s RDS), A2DP, rozpoznávanie hudby (TrackID),<br />
				ostatné 1: Java, minimalizácia aplikácií, multitasking, internetový prehliadač, videohovor,<br />
				ostatné 2: prehliadač dokumentov, GPS, akcelerometer,<br />
				batéria: 1 200 mAh,<br />
				výdrž: do 5,5 h hovoru / 476 h pohotovosti,<br />
				SAR: ??? W/kg (norma 2 W/kg)<br />
				<br />
				<b>Neobsahuje/nepodporuje</b>:<br />
				xenónový blesk, LED blesk, autofókus, aktívny kryt objektívu,<br />
				<br />
				<b>Softvérová verzia</b> testovaného telefónu:<br />
				finálna,<br />
				<br />
				<b>Obsah balenia:</b><br />
				telefón, batéria, nabíjačka, stereo slúchadlá, 2 GB microSD karta, USB kábel, potrebné dokumenty,<br />
				<br />
			</article>
			<hr>
			<article>
				Sony Ericsson Xperia X8 bola uvedená až po predstavení modelov X10 a X10 mini. Ide o prostredníka, alebo akúsi alternatívu týchto dvoch telefónov. Komu sa zdá X10 mini príliš drobná, či naopak, X10 príliš veľká a drahá, práve pre takéhoto používateľa je Xperia X8 ako stvorená.<br />
			</article>
			<article>
				Sony Ericsson naďalej ťaží z osvedčeného dizajnu, vďaka ktorému sa tento rok dostal z červených čísel. Vzhľad teda nikoho neprekvapí. Prednej strane dominuje trojpalcový dotykový displej, trojica hardvérových tlačidiel a mriežka reproduktoru, ktorá ukrýva informačnú LED diódu a kameru pre videohovory. Prvky mohli byť umiestnené bližšie okolo displeja a Sony Ericsson tak mohol ušetriť niekoľko milimetrov, podobne ako v modeli X10 mini. Bočné steny ostali bez zmien, ľavá je prázdna, pravá obsahuje dve tlačidlá na ovládanie hlasitosti a spúšť fotoaparátu. Zadnú stranu tvorí vymeniteľný zadný kryt, mimochodom, v štandardnom balení nájdete niekoľko farebných variácií. Xperii X8 chýba LED blesk, fotoaparát sa tiež dočkal zmien. Maximálne rozlíšenie kleslo na tri megapixely. Zmenené je aj umiestnenie konektorov, tie sa spolu s vypínacím tlačidlom nachádzajú v hornej stene. Konštrukčne je Xperia X8 zvládnutá rovnako výborne ako ostatné Xperie z radu X10. Hmotnosť je sympatických 104 gramov, čo vo vrecku nohavíc či saka vôbec neťaží. Čo by však nezaškodilo, je ubrať zopár milimetrov na hrúbke telefónu. Novinka totiž pôsobí so svojimi rozmermi 99 x 54 x 15 mm trochu robustne.<br />
			</article>
			<article>
				S väčším displejom sa dočkala zmien aj softvérová klavesnica. Vďaka väčšiemu miestu si už aj v režime na výšku môžete vychutnať plnohodnotnú QWERTY klávesnicu. Klasická alfanumerická chýba, čo považujeme za nedostatok. Písanie je presné a problém nebude robiť ani používateľom s väčšími prstami. QWERTY klávesnice je prítomná aj v režime na šírku, o jej automatickú orientáciu sa stará akcelerometer.<br />
			</article>
			<article>
				Hlavnou novinkou je trojpalcový TFT displej s rozlíšením 320 x 480 bodov a uhlopriečkou 3 palce. Detaily a písmo sú oproti modelu X10 mini výrazne jemnejšie a krajšie, no displej sa nám zdal vyblednutejší. Reakcie na dotyk sú rýchle, rovnako ako rýchlosť systému. Kritiku si displej zaslúži za slabšiu viditeľnosť na priamom slnku. Nastavenia umožňujú meniť jas, ten dokáže telefón riadiť vďaka senzoru aj sám. Operačný systém použitý v Xperii X8 je Android 1.6 Donut upravený Sony Ericssonom. Novinka sa zatiaľ updatu na novší OS nedočkala, na internete už však kolujú informácie o možnej aktualizácii v decembri 2010. Sklamaním je nemožnosť umiestniť si viacero widgetov na jednu domácu obrazovku. Po pridaní nového widgetu (hoci by sa rozmerovo zmestili) sa vytvorí nová obrazovka. Menu je taktiež rovnaké, pribudol iba jeden riadok ikon. Sony Ericsson Xperia X8, rovnako ako modely X10 mini a X10, funguje aj bez vloženej SIM karty. <br />
			</article>
			<article>	
				Fotoaparát sa dočkal zhoršenia. Maximálne rozlíšenie kleslo na tri megapixely, zhoršila sa kvalita, chýba LED blesk a tiež aj autofókus. Využiteľnosť fotoaparátu tak klesla o niekoľko percent. Oceňujeme však prítomnosť hardvérovej spúšte, ktorá je v androidových smartfónoch skôr unikátom. Kritiku si zaslúži absencia akýchkoľvek prispôsobení fotoaparátu, prítomné sú iba štyri scénické režimy. Xperia X8 dokáže nahrávať video v maximálnom rozlíšení 640 x 480 bodov, pričom nastavenia videa rovnako chýbajú.<br />
			</article>
			<article>	
				Prezeranie obrázkov a videí zabezpečuje aplikácia Album. Mediascape známa z pôvodnej Xperii X10 chýba. Galéria snímky triedi podľa dátumu a zobrazuje v miniatúrach. Automatické otáčanie obrazovky zabezpečuje akcelerometer. Prezeranie snímok je plynulé. Na multitouch zoom zabudnite, približovanie funguje, rovnako ako na Xperii X10 mini, dvojitým poklopaním po displeji. <br />
			</article>
			<article>	
				Hudobný prehrávač ostal bez zmien, hudbu vám prehľadne roztriedi, no chýbajú mu akékoľvek nastavenia. Prekvapením je kvalitný a hlasný zvuk zadného reproduktora, ktorému môže máloktorý mobil konkurovať. To sa však nedá povedať o dodávaných stereo slúchadlách. Ich kvalita je priemerná, no vďaka 3,5 mm jacku v hornej stene si dokážete pripojiť vlastné - kvalitnejšie slúchadlá. Pozitívom je tiež možnosť ovládať hlasitosť aj pri zamknutom displeji. Hudobnú výbavu uzatvára jednoduché FM radio s RDS a aplikácia TrackID.<br />
			</article>
			<article>	
				S Xperiou X8 sa dokážete aj navigovať. Zabudované GPS môžete využiť s dvomi predpripravenými online navigáciami Google Maps a Wisepilot. Odporúčame kúpu offline navigácie, napr. Navigon, ktorého 30-dňovú demoverziu môžete nájsť aj v Markete.<br />
			</article>
			<article>
				Vnútorná pamäť ponúka 128 MB úložného priestoru. Rozšíriť ju môžete pamäťovými kartami microSD s maximálnou kapacitou až 16 GB. Slot na pamäťovú kartu sa nachádza pod zadným krytom, pre jej výmenu nie je nutné vyberať batériu. <br />
			</article>
			<article>	
				Jediný prístup ku kontaktom zabezpečuje skratka na domácej obrazovke. Po zadaní prihlasovacích údajov ku Google účtu sa kontakty samé zosynchronizovali a stiahli fotografie z Gtalku. Mená sú zoradené abecedne. Vyhľadávať medzi nimi môžete posunom prsta či postupným zadávaním znakov. K telefónnemu zoznamu prislúcha aj sekcia obľúbené, kde si môžete naukladať najpoužívanejšie kontakty. Používa rozloženie 3 x 4 ikony. Pamäť pre kontakty je prakticky neobmedzená a závisí len od voľnej pamäte telefónu.<br />
			</article>
			<article>	
				Oblasť SMS a MMS správ sa nezmenila. Používajú spoločný editor aj priečinok prijatých správ. Tie sa zobrazujú vo forme konverzácií. K správam sa dostanete len cez domácu obrazovku. Ako som už spomínal vyššie, pri písaní využijete plnohodnotnú softvérovú QWERTY klávesnicu. Pre zmenu z textovej na multimediálnu správu stačí pridať akýkoľvek multimediálny súbor, predmet chýba. Nastavenia umožňujú aktivovať doručenky a tón upozornenia.<br />
			</article>
			<article>
				E-mailové klienty sú prítomné dva - aplikácia Gmail a klasický klient. Ten dokáže pracovať aj s viacerými kontami naraz. Klient je rýchly, v spojení s HSDPA je práca s e-mailami blesková. Páčilo sa mi zobrazovanie miniatúr fotografií pri Google kontaktoch. Xperia X8 si neporadí s dokumentami. Pre ich čítanie je nutné doinštalovať externú aplikáciu, napríklad Documents To Go.<br />
			</article>
			<article>	
				Internetový prehliadač je už tradične na vysokej úrovni. Dokáže pracovať s viacerými oknami naraz, neporadí si však s Flashom. Pri prehliadaní nie je možné využiť multitouch. Prehliadač si poradil ako s webovými, tak aj s wapovými stránkami. Možnosti prispôsobenia webového prehliadača úplne chýbajú. Pre náročnejších odporúčame stiahnuť kvalitnejší prehliadač, ako napríklad Operu Mini, Operu Mobile 10 beta či Firefox 4, momentálne tiež v beta verzii. V Markete sú dostupné bezplatne. Na prenos dát môžete využiť všetky dostupné technológie, od zastaralého GPRS až po rýchle HSPA. Fanúšikovia bezplatného prístupu na internet isto ocenia zabudované Wi-Fi. Na spojenie s počítačom či iným blízkym zariadením poslúži microUSB konektor alebo Bluetooth.<br />
			</article>
			<article>
				Zabudovanému kalendáru chýba lišta s aktuálnymi dennými udalosťami. V nastaveniach možno zvoliť vlastný tón upozornenia. Pozor, ten pri upozornení zazvoní iba raz a nie opakovane! Akékoľvek ďalšie nastavenia chýbajú! Pri zadaní Google konta sa údaje z kalendára automaticky synchronizujú s vaším Google Calendarom. Tlačidlo späť kalendár nevypne, ale vráti vás o úroveň vyššie. Budíkov si môžete vytvoriť viacero. Pri aktivovaní budenia telefón nezobrazí informáciu, koľko času ostáva do zobudenia. Z ostatnej funkčnej výbavy nájdete v ponuke aj kalkulačku s pohodlným ovládaním, vedecké funkcie a pamäťové možnosti jej, žiaľ, chýbajú. Prítomná je aj sada Google aplikácií (Gmail, Gmaps, Gtalk), YouTube, Facebook klient, prístup k Marketu a štyri jednoduché hry.<br />
			</article>	
			<article>
				Nakoľko je Sony Ericsson Xperia X8 telefón s operačným systémom, nechýba mu v ponuke funkcií aj možnosť minimalizovania aplikácií a podpora multitaskingu. Pre správu a najmä ukončovanie procesov je nutné doinštalovať externú aplikáciu.<br />
			</article>
			<article>
				Batéria v Xperii X8 už nie je zabudovaná, ale vymeniteľná. Sony Ericsson pri tomto modeli siahol na akumulátor s vyššou kapacitou, až 1 200 mAh. Telefón pri bežnom používaní vydržal v priemere dva dni.<br />
			</article>
			<article>
			<b>Výhody: </b><br />
			- väčší displej,<br />
			- farebné kryty v balení,<br />
			- podpora Wi-Fi,<br />
			- hardvérová spúšť fotoaparátu,<br />
			- cena,<br />
			<br />
			<b>Nevýhody: </b><br />
			- slabý fotoaparát,<br />
			- absencia nastavení videa a hudobného prehrávača,<br />
			- starší operačný systém.<br />
			- chýba inteligentné vytáčanie,<br />
			- rozmery - telefón pôsobí robustne.<br />
			<br />
			<b>Záver</b><br />
			<br />
			Nová Xperia X8 plní úlohu prostredníka medzi modelmi X10 mini a X10. V prospech novinky hovorí priaznivá cena, trojpalcový displej, pomerne rýchle reakcie či bohatá funkčná výbava zahŕňajúca GPS, Wi-Fi či HSPA. Naopak, sklamaním je slabý fotoaparát (prečo nemohol ostať ten z X10 mini?), starší operačný systém či absencia nastavení videa a hudobného prehrávača. To sa však dá vyriešiť externými aplikáciami z Marketu. S kúpou Xperie X8 by som zrejme počkal až na vydanie updatu na Android 2.1, ktorý z telefónu spraví plnohodnotnejší nástroj. <br />
			<br />
			
			<article>
			*Tato recenzia je podla stranky fony.sk, este na povodny Android 1.6 Donut
			</article>
			
			<article>
			<p><b>Osobny nazor:</b><br />Update na 2.1 pomohol, ale nebolo to nic moc. Ocakaval som update navyssiu verziu OS vtedy Android 2.2 Froyo, ale Sony Ericsson sa radsej zameral na vyvoj pre nove smartfony. Tak som zacal hladat sposob akym sa da zmenit OS. A nasiel som na strankach XDA Developers. Tu vlastnici Xperie X8 uz zacali s implementovanim OS z podobnych zariadeni do nasej X8. A tak je teraz obrovske mnozstvo Custom OS dostupnych na fore XDA Developers. Ja pouzivam verziu Android 2.3.7, ale da sa dokonca fungovat aj s Android 4.0.</p>
			
			</article>
			
		 </section>